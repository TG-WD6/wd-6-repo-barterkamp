## 1. Wat is HTML?

Hyper Text Markup Language. Het is een markup (opmaak) taal voor tekst en andere elementen die samen een webdocument vormen.

## Hoe ziet de basis-structuur van HTML eruit?

```html
<!DOCTYPE html>
<html lang="en">
  <head>
    <title></title>
  </head>
  <body></body>
</html>
```

## 3. Wat is een anchor tag?

Een anchor tag specificeert een hyperlink. Het anchor element vormt samen met het href attribute een referentie naar een andere webpagina op naar een onderdeel binnen een webpagina.

## 4. Noem een aantal nieuwe functionaliteiten van HTML5

- semantische elementen die de pagina structuur verduidelijken (met name voor screenreaders)
- ondersteuning voor multimedia, zoals audio, video en SVG vectorafbeeldingen
- Nieuwe besturingselementen voor formulieren, zoals e-mail, telefoonnummer, URL, zoekvak, schuifregelaar, numerieke invoer, datum- en tijdkiezer en kleurkiezer.

## 5. Wat zijn HTML attributen?

HTML attributen geven extra informatie aan een HTML element, zoals een alt text bij een image, een href bij een link, een id en een class.

## 6. Wat is HTML semantics?

Semantische elementen zijn elementen met een duidelijke overeenkomst tussen de naam van het element en de inhoud van het element. Het voordeel hiervan is dat de pagina structuur duidelijker is en dat screenreaders de inhoud beter kunnen voorlezen ten opzichte van een pagina met alleen maar div's

## 7. Waarvoor worden meta tags gebruikt?

Vooral om de titel en een korte introductie (meta-description) van de pagina zichtbaar te maken in de zoekresultaten. Het werd vroeger vaak misbruikt door heel veel zoekwoorden toe te voegen.

## 8. Wat is een nested element?

Dit is een element dat een child is van een parent element. Het is dus een HTML element binnen een ander HTML element.

## 9. Wat is het verschil tussen inline- en blok-elementen?

Een inline element bevindt zich in een HTML regel en is zo breed als de inhoud van het inline element zelf. Een blok-element start altijd op een nieuwe regel en strekt zich uit over de volle breedte van de pagina.

## 10. Wat is accessibility?

Het toegankelijk maken van de website, bijvoorbeeld door gebruik te maken van de juiste, semantische, HTML elementen, of door altijd de alt text van een img in te vullen. Maar ook door gebruik te maken van de juiste contrasten in kleur voor mensen met een verminderd zicht. Kortom, alle elementen die nodig zijn om een website zoveel mogelijk toegankelijk te maken voor mensen met een beperking.
